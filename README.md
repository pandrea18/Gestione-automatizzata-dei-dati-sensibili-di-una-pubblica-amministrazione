# Gestione automatizzata dei dati sensibili di una pubblica amministrazione

Nella presente tesi, verranno mostrate diverse fasi per la realizzazione del
progetto GDPRegistry, l’applicativo presentato è un sito web gestito dall’Università degli Studi di Perugia con lo scopo di compilare una scheda del
trattamento dei dati personali in modo di rendere più agevole il controllo
del rispetto delle normative europee (GDPR, regolamento generale per la
protezione dei dati) sul mantenimento e sulla gestione dei dati delle persone
coinvolte nelle attività universitarie.

Questo progetto è stato sviluppato sotto richiesta della Dottoressa Flavia Cristiano, Data Protection Officer (DPO) di Ateneo, che ci ha affidato
delle linee guida per lo svolgimento del lavoro e inoltre ci ha informati sugli
aspetti normativi e giuridici necessari per poter affrontare il programma. E’
stato perciò esplorato tutto il contorno legislativo sulla protezione dei dati,
la definizione di privacy e l’evoluzione storica dei soggetti e dei termini ad
essi collegati, la creazione e la formazione dei vari strumenti internazionali e come si è arrivati alla creazione di un regolamento europeo fino alla
la nascita del GDPR (Regolamento 2016/679) e dei vari soggetti ad esso
collegati, tra questi il Garante della protezione dei dati e il soggetto RPD,
ovvero il responsabile della protezione dei dati andando a guardare le sue
responsabilità e funzioni anche in relazione allo strumento da noi realizzato.

La realizzazione del progetto di Tesi è stata affidata a me e al collega
di corso Carlo Genovesi. La realizzazione si è articolata in una suddivisione
dei compiti, che ci ha permesso di ottenere e condividere le conoscenze su
tutti gli strumenti utilizzati e le problematiche affrontate nel progetto.

L’obiettivo dell’applicazione è quello di fornire uno strumento che possa essere utilizzato dagli agenti designati dall’Università per la gestione del
trattamento dei dati personali nei vari servizi da questa offerti. Questo si
concretizza mediante la compilazione di schede tramite le quali sarà possibile ottenere un indice di rischio e la valutazione di come questi servizi
sono svolti. L’analisi dei dati elaborati consente ai soggetto interessati di
avere una visione chiara del come avviene la gestione dei dati personali e
l’associato livello di rischio.
